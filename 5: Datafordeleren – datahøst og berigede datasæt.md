# [5]: Datafordeleren – datahøst og berigede datasæt

## 1. Motivation
Stadig flere offentlige data bliver gjort frit tilgængelige på Datafordeleren. Det drejer sig bl.a. om GeoDanmark data, Bygnings- og Boligregisteret (BBR), Det Centrale Virksomhedsregister (CVR), Danmarks Adresseregister (DAR), Danske Stednavne, Matriklen (MAT) og Ejerfortegnelsen (EJF). 

Data kan hentes både som totaludtræk og hændelser med mulighed for at arbejde med +/- data. Der udstilles som filudtræk (zip-filer med fx shape-, tab- eller csv-filer), WMS, WFS, osv., samt REST-services.

Mulighederne er mange, når data er hentet. Data kan kobles og på den måde beriges. Eksempelvis kan der opbygges et datasæt med historik, hvor GeoDanmark bygninger beriges med BBR oplysninger om opvarmningsform, så vi ift. klima-dagsordenen kan se udviklingen i antallet af bygninger opvarmet med hhv. fjernvarme og olie/naturgas.

Det kan dog være svært at tage hul på Datafordeleren, da der bl.a. er brugerstyring og anvendes "nye teknologier" (hændelser, REST-services, certifikater, mv.).

Det vurderes derfor, som oplagt, at vi i fællesskab får Datafordeleren i brug.

## 2. Foreslået løsning
Det foreslås, at der nedsættes en arbejdsgruppe, som får indhentet og beskrevet nogle få konkrete use cases, hvor der udpeges nogle relevante datakilder, som det giver mening at koble.

De høstede data fra Datafordeleren foreslås placeret på en fælles database-server, som gøres let tilgængelig for GC2/Vidi brugerne og deres GC2/Vidi installationer.

Arbejdsgruppen vil løbende kommunikere/dokumentere erfaringerne, samt indsamle nye use cases og ønsker om ibrugtagning af flere af datakilderne på Datafordeleren, få estimeret opgaverne hos leverandører og stå for gennemførelsen af videreudviklingen.

## 3. Problemer med bagudkompatibilitet
Ingen

## 4. Sikkerhedsmæssige implikationer
Datafordeleren indeholder persondata. Det foreslås ikke at tage udgangspunkt i disse ifm. med udpegningen af use cases.

## 5. Performance-implikationer

## 6. Dokumentationsbehov
Der bør ifm. ibrugtagningen af Datafordeleren opbygges dokumentation indeholdende erfaringer, mv.

## 7. Arbejdsnoter

## 8. Issue tracker  

## 9. Tilsagn/tilkendegivelse
Interessen tilgendegives ved at skrive kundenavn og angive + for interesse og ++ for deltagelse i financieringen.

Geo Fyn ++  
MapCentia ++  

